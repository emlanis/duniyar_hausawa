A ba ka ya fi a amshe
A ba kai bori ya yau
A bakin wawa akan ji magana
A banza anyiwa dala dundu
A banza man kare
A banza talaka ya girmi sarki
A bar kaza cikin gashinta
A bari ya huce shi ke kawo rabon wani
A bi a wuce ba ta komai da zaure
A ci ba a sayar ba, kaza ta fi doki
A ci duniya tun tana ɗanyarta, in ji birbiri
A cikin ido ake tsawurya
A daki mahaukaci dan mai hankali yaji tsoro
A daɗe ana yi sai gaskiya
A doki mutum a hana shi kuka
A fasa kowa ya rasa
A hankali ake wasa ba da gudun doki ba
A hankali filfilo kan shiga daji
A ja mu akai an ba uwar makaho kashi
A juri zuwa rafi da tulu,wata rana za a dawo da kasko
A kama wasa ba dariya
A kan tauna tsakuwa dan aya ta ji tsoro
A kashe wuta tun tana ƙaramarta kafin ta girma
A ko da yaushe mutum ya a je mutuncinsa a ƙasa za a taka masa shi
A kula duniya ba ta da tabbas
A kwana a tashi jariri a go ne
A magarya wa zai ɓere ɓawo
A mutu lafiya ba haure-haure
A nuna wa na rigingine farin wata
A rashin sani karen gwauro ya kori bazawara
A rashin ta yi akan bar arha
A rashin tambaya karen bebe ya ɓata
A rashin tuwo a kan ci wake a kwana
A rashin uwa a kan yi uwar ɗaki
A rashin uwa akan yi ta rana
A riƙa sara ana duban bakin gatari
A runa an sace zanen mahaukaciya
A ruwa a kan daɗe ba a wuta ba
A sa a ba ka ya fi a rataya
A sa baka ya fi a rataya
A sake lale ɗan caca ya ga an masa coge
A saya a sayar , sai mai jari
A sha ruwa a cike rijiya mugunta kenan
A wajen kwaɗayi ƙuda kan mutu
A yabi na lahira, don na duniya yaji haushi
A yi agama sai doki, nuƙus-nuƙus sai jaki
A yi da shi, sarki ya ƙi mutum
A yi dai mu gani in jajen kaza arziki ne
A yi dai mu gani in makilin zai soya ƙosai
A yi dai mu gani sata lahira a kawo duniya a siyar
A yi wacce za ayi ramamme ya za gi maye
A ƙi mahassada a zauna da wa
Abin a zuci ne, sauro da auren giwa
Abin Allah, budurwa da jika
Abin baiwa ne, gemu a kafaɗa
Abin biki na biki ne
Abin da arziƙi bai ba, tsiya ba ta yinsa
Abin da ba za ka samu ba, haɗa shi da ba ka so
Abin da babba ya hango yaro ko ya hau dala da gwauron dutse bai hango shi
Abin da babba ya hango,yaro ko ya hau rimi bai hango shi
Abin da dama ta taka, hagun bata taka ba
Abin da ka shuka shi za ka girba
Abin da kamar wuya gurguwa da auren nesa
Abin da kamar wuya, kiɗan ganga da lauje
Abin da ke cikin ƙwai yafi ƙwan daɗi
Abin da ke gidan goje shi ke gidan kaura
Abin da rai ke so shi ake masa, in an samu dama
Abin da ya ba ka dariya, wata rana zai ba ka tausayi
Abin da ya ba ka tsoro wataran zai ba ka tausayi
Abin da ya ci doma ba zai bar awai ba
Abin da ya koro bera daga rami ya fada wuta,ya fi wutar zafi
Abin da ya taɓa hanci ido ruwa yake
Abin da ya zagaya gida wataran gidan zai shiga
Abin da yawa,mutuwa ta je kasuwa
Abin da zuciya ta ɗauka gangar jiki bawa ne
Abin dace ne matar dangaruwa da cikin tulu
Abin dariya yara sun tsinci haƙori
Abin dariya yaro ya tsinci haƙori
Abin daɗi na nesa ungulu ta leƙa masai
Abin duniya samamme ne ƙararre ne
Abin faɗa na mai baki ne
Abin gudu malam da ɗabi'un bokaye
Abin haushi nama da jan kare
Abin mamaki kare da tallan tsire
Abin mamaki maigida da kukan tsarki
Abin mamaki namiji da niƙau
Abin mamaki wahainiya ta ka da karmami
Abin nema ya samu matar bafatake ta haifi jaki
Abin nema ya samu matar gyattai ta haifi ƙoƙo
Abin nema ya samu matar malami da cikin allo
Abin nema ya samu matar ɗansanda ta haifi ɓarawo
Abin shanya, ba a hana rana
Abin taɓawa in ka ci ko yar Gusau ta shekara a jikinka ka san ka ci
Abin ya iske ma'iya kukan aure da sallallami
Abin ya yi yawa, shege da hauka
Abincin wani gubar wani
Abokin damo, guza
Abokin kuka ba a ɓoye masa mutuwa
Abokin ɓarawo ɓarawo ne
Abu kamar wasa ƙaramar magana ta zama babba
Abu namu maganin a kwaɓe mu
Abu namu uwar gijiyar kyanwa da ƙuli-ƙuli
Adani ga Kaya ya fi ban cigiya
Ai ban yin ƙwai sai da zakara
Ai da gani kan saye
Ai da masifar da ka sani gwanda wadda ba ka sani ba
Ai dahuwar mutum ƙoshinsa
Ai dan kai ake tagiya har ƙeya ta samu
Ai ko mage ta tsefe gashin bakinta ta fi ƙarfin bakin ɓera
Ai komai rabo ne, kura ta haifi akuya
Ai mu yanzu sai yanda Allah ya yi da mu, ɗandaudu a kabari
Ai tsutsar nama, nama ce
Ai ƙoƙari a fid da jaki daga duma
Aikata hairan ka ga hairan
Aikata sharran ka ga sharran
Aiki ba a yinka da daɗi sai dan dole
Aiki ba ka yin kanka, sai an yi ka
Aiki ba ƙudi akwai sa wahala
Aiki da hankali ya fi aiki da agogo
Aiki wahala talauci ciwo
Aikin banza, faso a ido
Aikin banza, fenti a danga
Aikin banza, harara a duhu
Aikin banza, zakara ya taka wuƙar yankasa
Aikin banza, ƙiba a kunne
Akan wanke tukunya don gobe ne
Akaranbana ko ka ga dokin sarki, ya ce ban gani ba amma zan biya
Akurkin wawa kan sa hannunsa
Akuya ma na zufa gashinta ke hana gane
Akuya ta makwabci zaki abin tausai ne
Akuya ta yi wayau da yankakken kunne
Akuyar ɗaure ta samu saki
Akwai mai abu uku a cikin zaman duniya hankali da zuciya da lura
Akwai ranar ƙin dillanci ran da rigar mai gari ta ɓace
Al-amarin duniya mai ban tsoro wata ran mu ne wataran ba mu ne ba
Alamar ƙarfi tana ga mai ƙiba
Albarkacin kaza ƙadangare kan sha ruwankasko
Albasa ba ta yi halin ruwa ba, da ta yi halin ruwa da ba tai yaji ba
Alhaki kuikuyo ne mai shi yakan bi har ya ciza
Alheri danƙo ne ba ya faɗuwa ƙasa banza
Alheri farar laya
Alheri gadon bacci
Alheri ya fi mugunta
Alheri ya iske mu gida
Aljihun baya mai wuyar sa hannu
Allah abin dogaro
Allah ba azzalumin sarki ba ne
Allah ba ya wadai sai dai ya wadata
Allah bai barin wani don wani ya huta
Allah buwayi gagara misali
Allah da ikonsa kuturu ya hau giwa
Allah da ya yi abu haka yake son ganinsa
Allah da ya yi halitta shi yake mata arziƙinta
Allah da ya yi makaho shi yake masa ɗan jagora
Allah dai-Allah dai in ji makaɗin rago
Allah gatana, Annabi mai ceto na
Allah ka ba mu Kar ka bashe mu
Allah ka fidda A'i daga rogo
Allah kawo kuɗi tsiya taji kunya
Allah kaɗai ya san karatun kurma da abin da yake nufi
Allah ke mai da bawa ya koma ɗa
Allah mai iko, mutuwa ba lokaci
Allah mai maganin komai
Allah mai yin yadda ya so
Allah na dawo in ji matar ɗan cirani
Allah na halitta jaɓa ta ga bakin mijinta
Allah raba mu da ƙarkon kifi
Allah raka taki gona
Allah san barka
Allah sarki, mushen gizaka ka mutu kana ba yara tsoro
Allah sarkin daɗi in ji ɓarawon zuma
Allah shi kaɗai yake gane tsuntsuwa mai ɗingishi
Allah shi ke ba maraya masu uwa na kallo
Allah shi ke gyara tuwan makauniya ya yi daɗi
Allah uba in ji shegiya
Allah wadan samun rago
Allah Ya daidaita kafaɗa da kafaɗa
Allah Ya fisshe mu hawan dokin zuciya
Allah Ya hana kunya ranar gaskiya
Allah ya kai damo ga harawa, ko baici yai birgima
Allah Ya kashe ya ba mu
Allah Ya kawo kuɗI tsiya taji kunya
Allah Ya kawo sauƙi, ɗan jarida ya ga abin da ya fi ƙarfinsa
Allah Ya kawo ƙazantar ɗaki, Ya ba mai rabo sa'a
Allah Ya mai da ƙoƙo masaki
Allah Ya sauki ido lafiya , an haihu ƙuda na bacci
Allah Ya shiga tsakanin nagari da mugu
Allah Ya tsare mu da mai kai komo
Allah Ya yi aure da mara kwabo
Allah Ya yi dare gari ya waye
Allah Ya yi ma ƙiyamullaili
Allah Ya yi mana gam da ƙatar
Allah ɗaya gari banban
Allahu Akbar inji mai kiran sallah
Allahu wahid, wai kuɗin balarabe sun ƙare
Allura da zare ba ta ɓuya ko ta ɓata
Allura ta tono garma
Almajiri tsuntsu ne gari-gari yake zagawa
Alƙalami ya fi takobi
Alƙawari kaya ne sai an naɗa gammo ake ɗauka
Amarya in ba ta hau doki ba, ba a ɗora mata kaya ba
Amfanin girma hankali
Amfanin hankali aiki da shi
Amfanin ilimi aiki da shi
Amfanin kadara cikar buri
Amfanin natsuwa hankali
Amfanin sani aiki da shi
Amfanin sani ragowa
Amfanin shawara aiki da ita
Amfanin zunubi romo
An ari bakina an ci min albasa
An bar Kano ba a je Ɗan-zaki ba
An baro kari tun ran tubani
An baro shiri tun rani
An ce da akuya sarkin fawa ya mutu, ta ce, "oho, ya mutu da wuƙar yanka ne?"
An ce da kuturu Allah ya la'ance,ka ya ce ina saura
An ce da shege ina ubanka, ya ce nan fa ɗaya
An ce kare ana biki a gidanku, ya ce in gani a ƙasa
An ci an hana maye ya ce da sauran kuka
An ci moriyar ganga za aya da kwauranta
An daɗe ana ruwa ƙasa tana shanyewa
An fadi ba nauyi
An fake da guzuma an harbi karsana
An gama duk wai an haifi jariri da haƙora
An gama duk wai an yi wa tuwo ɓarin miya
An gayyaci ma'auni biki ya ce takai na nake
An gudu ba a tsira ba
An haifi ɗan da ba ido
An kai ruwa rana
An kama wasa ba dariya
An kasa an tsare
An kashe goma biyar ba ta rayu ba
An kashe tara goma bata samu ba
An koma gidan jiya
An koma yar gidan jiya
An kuma, mace ta haifi mace
An raka baƙo ya tafi, ashe yana bayan gari
An rama wa kura aniyarta
An san da wuyan biri ake ɗaure shi a ƙugu
An san mafara an san makari, ba a san tsakiya ba
An sani ba sai an faɗa ba, furar gero da garɗi
An taka sawun ɓarawo
An tsallaka rijiya ta baya
An tsinci dami a kala
An wuce makaɗi da rawa
An yadda ƙwallon mangwaro an huta da ƙuda
An yanka ta tashi
An yi 'yar burun-burun an rufi kura da fatar akuya
An yi ba ai ba an ba maƙetaci ajiyar sirri
An yi ba ba shi
An yi ba uwa ba riba
An yi gudun gara an faɗa gidan zago
An yi riga malam masallaci
An yi sai da riga, kasa riga
An yi sakiyar da ba ruwa
An yi sara da mutum a sama
An yi sara kan gaɓa
An yi tuya an manta da albasa
An yi tuya da ruwa ballantana an sami mai
An yi walƙiya mun gan su
An yi ɗaya babu daɗi
An zama ɗaya tamkar tif da taya
An ƙi cin biri anci dila
An ƙi cin biri, an sha romonsa
An ɓata goma biyar ba ta samu ba
An ɓata ruwa ba dan a sha ba
Ana babbakar giwa wa zaiji ƙaurin zomo
Ana barin halal dan kunya
Ana barin wata halsa ɗin dan kunya
Ana biki a gidan su kare ya ce in gani a ƙas
Ana bikin duniya akan na kiyama
Ana buki an yafi tarewa
Ana ci ana dariya mai tauna kan ƙoshi
Ana faɗa ana wasu maganganu ana babu kuɗi gari,wanda yake faɗa shi ne ba shi da su
Ana kukan mutuwa, karaya ta samu
Ana kukan targaɗe, karaya ta samu
Ana rabaka da kiwon aura kana burguma ta haihu
Ana son ka wawa haihuwarka ce ba a so
Ana ta kai wa ke ta kaya
Ana tufka ta baya na warwarawa
Ana zaton wuta a maƙera ta tashi a masaƙa
Anyi ba tsuntsu ba tarko
Arha ba ta ado
Arziki tsunstune
Arziƙi kashi ne tako shi ake
Arziƙi nufin Allah ne
Asa a baka ya fi a rataya
Asa ba jayayya
Asan mutum a kan cinikinsa ko da ya iya bare ya yarda
Asan mutum asan cikinsa
Ashe abin ya zo in ji me tsoron wanka
Aski in yazo gaban goshi yafi zafi
Atishawar ƙuda ba ta fasa randa
Aure cikon addini ga ɗan musulmi
Aure nufin Allah an ba mazuru kaza, ba za yace a'a ba sai ya ce madalla
Ayi dai mu gani in tusa zata hura wuta
Ba a bambance baccin makaho da idonsa buɗe
Ba a bori da sanyin jiki
Ba a fasa randar ɗaki ta waje ba ta shigoba
Ba a feɗe gora ranar tafiya
Ba a hawa sama sai da tsani
Ba a haɗa gudu da susar ɗuwawu
Ba a jaka cikin jaka
Ba a kada maɗi ba an ce mana taso
Ba a mai da hannun agogo baya
Ba a mai da kyautar alheri ga wanda ya yi masa sai sheɗanI
Ba a mugun sarki sai mugun bafade
Ba a nan gizo ke saƙar ba
Ba a nan take ba, an danne bodari ta kai
Ba a nitso a masaki
Ba a nunawa kurciya baka
Ba a raba hanta da jini
Ba a raba harshe da haƙori
Ba a raina mafari
Ba a rasa nono a ruga
Ba a rawa da haragido
Ba a rufe ba an ta da kai
Ba a rufe mu da bayan hannu
Ba a sake wa tuwo suna
Ba a san maci tuwo ba sai miya ta ƙare
Ba a shan zuma sai an sha harbi
Ba a shegiya sai da magoya baya
Ba a shiga kasuwa ba ilimi , sai da ilimin abin da ake son yi
Ba a wasa da furar gora in ta bare sai gida
Ba a wasoson bushiya da mai agalemi
Ba a yabon dan kuturu sai ya shekara da yatsu
Ba a yin tuya a mance da albasa
Ba a zaci farin goro zai tsutsa ba
Ba a ɓari a kwashe dukaa
Ba a ɓoye wa abokin cin mushe kai
Ba aure keda wuya ba, kuɗin auren
Ba cinyaba ƙafar baya
Ba daga uwa ba in ji maraya
Ba dangin Iya ba na Baba
Ba duniya ce labari ba, abin cikintane labari
Ba fa duka aka taru aka zama ɗaya ba
Ba fa nan gizo ke saƙar ba
Ba faɗan tsohuwa ba na ja in magana
Ba gara ba zago
Ba girin girin ba ta yi mai kura ta saci garaya
Ba girin girin ba, ta yi mai
Ba haka aka so ba, mai gida da roƙon ƙanzo
Ba haka aka so ba, ƙanin miji ya fi miji kyau
Ba hamza, ba godiyar hamza
Ba hangen dala ba, shiga birnin
Ba hawan ba saukar
Ba iya ƙudundunar rufa aka fi kare ba, abin rufar aka fi shi
Ba ja kare ya mutu a saura
Ba ka san inda rabo yake ba
Ba ka ɓoye maitarka kar ka nuna ta a fili
Ba ki da gashin wance kin ce za ki yi kitson wance
Ba laifin Gulab ballantana na batiri
Ba laifin ɗa bayan uwarsa
Ba makama bare rushe
Ba maraya sai rago
Ba mu cin ƙazamar cima
Ba na dinga zura guga ta ba ruwa ba
Ba na sakin reshe na kama ganye
Ba na ƙwai na sai da zakara
Ba rabo ba ne, ɗan fari ya faɗa wuta
Ba rami mai ya kawo maganar rami
Ba rami, mai ya kawo ka lura
Ba rini ba matsa zaman kare a karofi
Ba ruwan arziki da mugun gashi
Ba sa ba ne nardi ne
Ba sa bane, nardi ne
Ba sa in ba, ɓarawo da sallama
Ba shan ruwa ba ƙetare hanya
Ba shiga ba fita, an sa mahaukaci gadin ƙofa
Ba siɗi ba saɗaɗa
Ba ta kashe wanda ya yi ba ballantana wanda ka yi wa
Ba tsuntsu ba tarko
Ba uwa ba riba
Ba wan ba wan karatun ɗan-kama
Ba yaƙi, mai ya kawo gaba
Ba za a buge ni a hana ni kuka ba
Ba za mu yi ƙasa a guiwa ba
Ba za ta taba yiwuba a bar kare ya kashe ragon layya
Ba zai yiwu ba wankan kuturu da sabulu
Ba zama wai an saci ɗan ɓarawo
Ba zan sai da akuya ba ta dawo tana ci min danga
Ba ƙarfi ga damisa ba azaba
Ba ƙira mai zai ci gawayi
Ba'a a san abin da mai ciki zata haifa ba
Babu ruwan kifi da kaska
Badan mai tsummin tsira ba ,da na kai taɗakin kwana
Baita Allah ba kya tsufa
Baka ta ba jin an ce gaskiyar mutum ta ƙare ba, sai dai ƙarya ta ƙare
Baki in ya san abin da zai faɗa, bai san abin daza a mayar masa ba
Baki shi ke yanka wuya
Bakin alƙalami ya bushe
Bakin ganga ka fiye zaƙi
Bakin ka ƙanen ƙafarka, in ka iya bakin ka babu mai wahalshe ka
Bakin ka ƙanin ƙafarka, in ka iya bakin ka babu mai wahalshe ka
Bakin mu ba ya ci mana tuwo gaya ba
Bakin rijiya ba gurin wasan makaho ba ne
Bambancin a bayyane yake
Ban aiki fara shan miya ba bare ta dawo min da yauƙin baki
Ban ci kasuwa ba sai rumfa ta danne ni
Ban ci nanin ba, nanin ba ta ci ni ba
Ban da jahilci lokacin da na soma jin maganar kurma
Ban fita ruwa ba na matse wando
Ban sa a ka ba in ji ɓarawon tagiya
Ban san dawan garin ba, amarya ta yi kashi a moɗa
Ban san wuce sa'a
Ban san wuce wuri kare bayan garami
Ban son wuce makaɗI da rawa
Ban tafasa ba na ƙone
Banza a banza , Nasara ya ga zagi
Banza a banza ƙunshi a ɗuwawu
Banza ba ta kai zomo kasuwa
Banza ba ta yin rogo
Banza gari in ji baƙauye
Banza girman mahaukaci, ƙaramin mai hankali ya fishi
Banza ta kori wofi
Barewa a dawa take wasa daga ita sai ƴaƴanta
Barewa ba ta gudu ɗanta ya yi rarrafe
Bari gaigaye ka ci tumu
Bashi ba a son ƙibarka sai ramarka
Bashi hanji ne, yana cikin kowa
Bashi kaya ne, sai an sauke ake samun hutu
Bata canza zane ba
Bata iya cin danbunta da tsinke ba
Bata saɓuwa, bindiga a ruwa
Bawa ba ya gasa da ɗa
Baya ba ka san kunya ba
Baya ta haihu
Bayan ci zama tsegumi ne tafiya rashin kunya
Bayan giwa sai barbaje
Bayan tiya akwai wata ca-ca
Bayan wuya sai daɗi
Baƙo ba bawa ba ne sai ya so
Baƙo ba sallah wawa ne
Baƙo da ƙoshi ya fi ɗan gari tsigagge
Baƙo ruwa ne zuwa yake ya tafi
Baƙo ya kori ɗan gari
Baƙon munafuki ba na mutum ɗaya ba ne
Ba’a ƙwai sai da zakara
Bi a sannu kan cimma muradi
Bi-ta da ƙulli
Bige zabo kwashe ƙwai
Bikin farar kaza ba sai an gayyaci balbelaba
Bikin giwa toro kan buga ganga
Bikin Magaji baya hana na magajiya
Bin Allah maganin wayyo Allah
Bin na gaba bin Allah
Biri ba ka abin madalla
Biri hannun malami yake ƙarya, in ya faɗa hannun arna ba ya dawowa
Biri yai kama da mutum
Birnin kura ba sa kare dillanci
Biyan bashi ibada
Biyan buƙata yafi dogon buri
Biyar biyu ba ta goma
Bugun kura da gwado
Bunsuru ɗaya ake tsafi da shi, ranar tsafin dole ne ya fi tsada
Bunsuru ɗaya ake yi wa tsafi
Buri shi ke sa mutum ya shuka daga kan dutse ya taka tudun tashi
Burin ɗan'adam bai ƙarewa sai sanda rai ya yi halinsa
Burɗi anani maguzawan garɗi
Buzun bushiya malam na gininka ya yi sallah a ƙasa
Ceɗiya dashen Allah, ba dashen mutane ba
Ci a sama hancin gauta
Ci bai zama ɗaya da ƙoshi ba
Ci karenka ba babbaka
Cibi ba ya zama ƙari ba
Cigaban mai haƙan rijiya
Cikar mutum cikar matsayinsa
Ciki ba a yi shi dan hatsi ba, ana ɓoye sirri
Ciki da gaskiya wuƙa ba ta huda shi
Ciki jakar ɗan'adam
Ciki maganin kuɗin zamani kuɗin nasara tsuntsaye in ka ƙi ci su tashi su barka
Ciki mai manta kyautar ɗazu
Ciki rumbun talaka
Ciki ya ɗebi ruwa
Cikin makafi mai ido ɗaya shi ne sarki
Cikin ya jin da barkono
Ciko ya biyo gyattai
Cin danƙo har da su kaza
Cin loma ya fi jiran malmala
Cinikin mutum natijarsa
Ciwo masoyin rai
Ciwon cikin barewa a daji wa zai bata kanwa tasha
Cuku-cuku ke nan wai faɗa ba gaskiya
Cuɗeni in cuɗe ka
Da arziƙi a garin waɗansu gara garinku
Da asara gara gidadanci
Da babbar rowa gara ƙaramar kyauta
Da babu gara ba daɗi
Da bazar wani gara bazarka
Da bazarku ake rawa
Da baƙiƙƙirin gwamma baƙi -baƙi
Da biyu an bugi biri da rani
Da dabbobi suka tambayi zakanya mai ta taɓa haihuwa sai ta ce dasu Zaki daga shi Ban haifi komai ba
Da dama-dama sarki bisa sa
Da gabar ba ni, gara gabar na hana
Da gani ci ne da kare bai kwana da yunwa ba
Da gani kan saya
Da ganin biri ya yi kama da mutum
Da ganin kura ta ci mutum
Da ganin sarkin fawa sai miya ta yi zaƙi?
Da garin wasu gwamma garin ku
Da haihuwar yuyuyu gwamma ɗa ɗaya ƙwaƙƙwara
Da haka a ke yi, a ce ba a so? Wai an sa wa majiyyaci zuma a baki
Da haka muka fara, kuturu ya ga mai ƙyasbi
Da hanau gara mannau
Da ka ba mutane kifi gwamma ka koyo masu yadda za su kama kifi
Da karenka kake ganin karen gidan wani
Da karo-karo giwa ta fi ko wa nama
Da kenan ƙuda ya hau tabo
Da koyo akan iya
Da koyo makaho ya zama ma'iyi
Da kukan zuci gwamma na fili
Da kuɗinka ake ƙaunarka, in ba ka da ƙudi mahaukacin kare ya fi ka
Da ma ɓarna halayya ce ta biri
Da magana bakin kurma sai ran da ya sami baki
Da mai aka san biri, da hawan sama
Da mai kyauta da mai rowa halinsu ba zai zo ɗaya ba
Da motsin wani, wani kan samu
Da muguwar rawa gwamma ƙin tashi
Da na gaba ake auna zurfin ruwa
Da na sani ba ta ƙarko
Da na sani ita ce ƙarshen mai girman kai
Da na sani ƙeya ce, a bayan kai take
Da rago ake layya in ka ga an yi da ɗan akuya an iske ƴar ƙaramar wadata
Da rana ake awo, da dare a ci tuwo
Da rarrafe yaro kan tashi
Da ruwan ciki akan ja na rijiya
Da ruɓaɓɓen nama ake kama kura
Da sabon gini, gara yaɓe
Da safe ake kama fara idan rana ta yi tashi take
Da sake wai an ba mai kaza kai
Da sandar hannunka kake kai jifa
Da sanin ango aka daki ƴan biki
Da sannu-sannu allura kan gina rijiya har a sha ruwanta
Da sannu-sannu mai tafiya yake cim ma burinsa
Da sauran kuka an hana maye sadaka
Da sauran rina a kaba
Da sauƙi mutuwar baƙo
Da so samu ne da an sai da mummuna an sai mai kyau
Da ta sa da ta saniya ba ɗaya ba ne
Da tsamiya ta yi 'ya'ya ba da son fulani ba
Da tsattsafa kogi kan cika
Da tsohuwar zuma ake magani
Da uba ake ado, ba da riga ba
Da walaki, goro cikin miya
Da wanne zan ji, da mutuwar uwa ko kishiya?
Da wasa da yaro gwamma kwana da yunwa
Da wuya a dafa kaza a yar
Da wuya kiɗan ganga da lauje
Da zafi zafi akan bugi ƙarfe
Da zaman banza gara aikin kishiya
Da zaman banza gara mai dalili
Da ƙuɗi da maciji maganinsu kashewa
Da ƙyar na sha, ya fi da ƙyar aka kama ni
Da ɗan-gari kan ci gari
Da'u fataken dare
Dabara ba ta ɗaure kaya sai da igiya
Dabara ta rage ga mai shiga rijiya
Daddawar baƙar uwa, baƙin uban miji ka sha ta
Daga baya kenan, sadakin bazawara
Daga gari sai kuka
Daga ƙin gaskiya sai ɓata
Dahuwar mutum mai ƙoshe shi
Daidai ruwa, daidai tsaki
Daidai ruwa, daidai ƙurji
Daidan wani, karkataccen wani
Daina ganin ƙanƙantar allura ƙarfe ce
Daina gyan-gyaɗi ka ci tumu
Daka zaman ƙanin Alhaji gwamma ka zama ƙanin Hajiya.
Dakan jiya ka ƙi tsami
Dakan ɗaka shiƙar ɗaka, tankaɗen bakin gado
Dake nan an kaɗa wa tsoho take
Dambu in yai yawa bai jin mai
Damo sarkin haƙuri
Dan a faɗa a kan yanka doki ba dan a ci ba
Dan gobe a kan ɗau ba shi
Dan jin yadda aka yi, tsuntsu ya kasa tashi
Dan ta jemage a naɗe ƙasa, don zai tashi sama 522. Dan kai ake tagiya har ƙeya ta samu
Dan ta kare a yi gobara zai arce da gudu
Dan taƙamar ɗinki ai ba a fasa ƙwarya ba
Dan tuwan gobe ake wanke tukunya
Dan ƙara wa aya zaƙi
Dankali sha kushe, dashen maza cin mata
Danƙo ba ka faɗuwa ƙasa banza
Dara daidai kike da uban kowa
Dara taci gida
Darajar ƙwarya ragaya, in ta fado ƙasa ta canja suna
Dare matukar yawon baƙo ko da baƙo banasare ne
Dare rigar mugu
Dashashshe ya fi shukakke
Dattin cikin goro,ciki kan sha shi
Dawa bai gama cin wuta ba, ba ai wa fara barka
Dawan wani, karkarar wani
Daɗin zama shi Kansa a ce wa mijin iya baba
Daɗin zuma shi ke sa a lashe baki
Daɗina da gobe saurin zuwa
Dillalin jaki shi yafi kowa sanin kudin doki
Dillalin wada shiya san kudin jariri
Dogaro da Allah hutu
Dogaro da Allah jari
Dogaro da Allah yafi dogara da Allaro
Dogaro da kaza baya kai mutum rafi sai an nemi agwagwa
Dokar sarki bata wuce kwana bakwai
Doki har doki sai dai kofato na sakaina
Dokin da na sani ba ya yin yaƙi
Dokin mai baki ya fi gudu
Dokin Saliha, ba rawa ba yaƙi
Dole gyaɗa tayi mai, in ta ƙiya ta sha matsa
Dole ƙanwar na ƙi
Domin halin tsiya ake yin yaji
Duhun dare bai hana kura yawo
Duk abin da baka sani ba, in ka yi tambaya aka gaya maka ba laifi ba ne
Duk abin da hannu ya yanko da sunan loma bai wuce daidai bakinsa
Duk abin da ka gyara kai sha'awarsa
Duk abin da lauje ya yanko ciyawa ne
Duk Abin da yayi farko zai yi ƙarshe
Duk abin da yayi ma nisa in ka bishi da haƙuri zaka cim masa
Duk abun da ba sunan Allah, ko yayi kyau ba zai ƙarko ba
Duk aminin mutum biyu, munafikin mutum ɗaya ne
Duk asalin wani dan birni ƙauye
Duk bakin da Allah ya tsaga, ba ya rasa abin da zai ci ya rayu
Duk dodo ɗaya ake wa tsafi
Duk gaggawar mai ginin kabari ya saurari a kawo gawa
Duk garajen unguwarzoma ta bari a haihu
Duk inda aka tsaga jini fita yake
Duk laifi na kura ne, amma ban da satar maɗi
Duk lalacewar zaki, ya fi saurayin kare
Duk mai tsoro ku tabbata ba ya ɗaukaka
Duk mutumin da duniya tai masa gaisuwar tarawa ya jefu
Duk ranar da ka fahimci ƙwarya da abun dake cikinta ka cimma isheshen iliminka
Duk ranar da mahaukaci ya gane haukansa daga ranar ya warke
Duk so so ne amma son kai yafi
Duk taƙamar hadari ba ayi wanka da kashi ba
Duk taƙamar imani ai ba a ƙi sallah ba
Duk taƙamar ƙarfi, ai ba’a jawo faɗa ba
Duk wanda Allah ya tarfa wa furarsa nono ba zai sha da tsamiya ba
Duk wanda bai damu da kowa ba, kada ku damu dashi
Duk wanda bai haɗiye kwaɗayinsa ba kwaɗayinsa zai haɗiye shi
Duk wanda gari yayi wa daɗI, bai kai ya sarkin cikinsa ba
Duk wanda hannunsa ya ƙirga riba, wata rana zai ƙriga faduwa
Duk wanda ya ci ladan kuturu yayi masa aski
Duk wanda ya daka rawar wani ya rasa turmin daka tasa
Duk wanda ya ga rana da haskenta ya ganta
Duk wanda ya hana uwar wani bacci tasa ma ba zata runtsa ba
Duk wanda ya hau gora ya haye ruwa ya zo gaba a yi masa barka
Duk wanda ya hau motar kwaɗayi ta kai shi tashar wulaƙanci
Duk wanda ya motsa min fura tayi tsami sai na motsa mai tasa
Duk wanda ya saba da barka, ko gidan mutuwa sai yayi
Duk wanda ya samu rana yayi shanya
Duk wanda ya soka da yini zai so ka da kwana
Duk wanda ya ɗaure kura yasan yadda zai ƙwance
Duk wanda ya ɗiba da zafi bakinsa
Duk wanda yace garinsu da nisa ba a bi shi ya ruga ba
Duk wanda yace zai baka riga kalli ta wuyansa
Duk wanda yace zai raba kura da cin ɗanyen naman da ta saba ya daukar wa kansa aiki
Duk wanda yaci kuɗin ba shi shi zai ji da biya
Duk wanda yayi tuwo cikin tulu yasan yadda zai kwashe shi
Duk yadda ake uban wani ya kai, naka ya fi shi
Duk ɗaya an ba wani ya raina
Duk ɗaya an wasa wuƙa gaban doki
Duk ɗaya an yi wa tuwo barin miya
Duk ɗaya makaho ya yo dare
Duk ɗaya matacce ya karye
Duka in yayi yawa na ka kan kare
Dukan da kai wa jaki in a kai wa saniya ba ta tashi
Dukiya umarnin mai ita take bi
Duniya a ido take an sai da uwa an sai kwalli
Duniya ai da daɗI akan bar ta
Duniya ba a ganin abu a ƙyale sai an bi dudduƙe
Duniya ba matabbata ba
Duniya bata rago ba ce
Duniya budurwar wawa
Duniya burgimar hankaka, ka ga baƙi ka ga fari
Duniya ce idan wata ta ƙi ka sake wata
Duniya gidan hira ce
Duniya gidan kashe ahu
Duniya juyi-juyi kwaɗo ya fada ruwan zafi
Duniya kamar kogi da ruwa take wani ya faɗa ya haye wani ya faɗa bai ga ƙarshensa ba
Duniya mai ban mamaki
Duniya mai ido tsakar ka, ba ki ganin gabanki sai bayanki
Duniya mai yayi
Duniya mai ɗauka da ajewa
Duniya makaranta ce
Duniya makwantar rikici
Duniya masakin kunu yaro ɗebi a hankali
Duniya mu bita a sannu dan mai ɗauka tana ajiyewa ce
Duniya rawar yan mata ta gaba ta koma baya
Duniya rumfar kara
Duniya sai da karatun ta nutsu
Duniya shiga ɗakin mota shiga da kai fitowa da baya
Duniya tafi bagaruwa iya jima
Duniya tafi ƙarfin babu
Duniya tamkar sakar faifai ce
Duniya uwar rufi, ko ba ki son mutum ba ya sani
Duniya wuyar zama gare ta
Duniya ƙwallon mangwaro
Duniyar wasa aljannar wasu
Durƙusa wa wada ba gajiyawa ba ne
Durƙusawa wada baya hanka tashi da tsawonka
Dutsen da ke cikin ruwa bai san ana rana ba
Fafutuka ba ta faɗuwa kasa banza
Fake maye da annoba
Fami kafi sabon ciwo zafi
Fankan-fankan bata kilishi
Fara koyon mulki da baki kafin ka iya da hannu
Farar aniya laya
Farawa da iyawa amarya da tsumma
Fargar jaji bai tashi tunawa yana da laya ba sai bayan an sare mai kai
Farin hali takin farin jini
Farincikin barawo ya iske ƙofa a bude
Farkon faɗa nuna hannu
Fasali shine gini ba zane ba
Fata nagari lamiri
Faɗan daya fi ƙarfinka sai ka mai da shi wasa
Faɗuwa ta zo daidai da zama
Fitina kwance take Allah ya hana tada ita
Ga biki an tafi tarewa
Ga bikin zuwa babu zanin ɗaurawa
Ga dara ga dare yayi
Ga doki ba mahayi
Ga fili ga mai doki
Ga maciji ba'a nuna ja
Ga magani a gonar yaro sai ya taka ya wuce bai sani ba
Ga wake yayi damo na neman ya makance
Ga wuri ga waina
Gaba ciniki baya tsada
Gaba da gabanta ko da gaban gado ne
Gaba da gabanta, aljani ya taka wuta
Gaba ta fi baya yawa
Gaba ta kai ni gobarar titi a Jos
Gaba-dai gaba-dai mahaukaci ya hau kura
Gadar zare rashin sani kesa abi
Gaddama ba iya zance ba
Gafiya tsira dana bakinki
Gaggawa bata kunu
Gaisuwa da rokon iri
Gaiwa ci kanki da kanki
Gallafiri inuwar 'yan ƙyayi
Gamji kasha na raɓe da kai
Gamu ga Allah an tsikari mai takaba
Gamu ga Allah bawan sarki ya rasa doki
Gamu ga Allah inji mai dashin karmami da mai dashin totuwa
Gamu ga Allah mai kuɗi ya rasa sana'ar yi
Gamu ga Allah mai mata ya zama gwauro
Gamu ga Allah mai takaba ta taka gawa
Gamu ga Allah tsohuwa ta hadiyi kashi
Gamu ga Allah tsuntsu a hannun yara
Gamu ga Allah ɓarawo a hannun mata
Ganau ne ba jiyau ba
Gane masoyi sai Allah
Gane min hanya makaho yaso tsegumi
Gani ba ci bane,tauna ba hadiya ba
Gani da ido maganin tambaya
Gani ga Allah barawo a hannun mata
Gani ga wane ya ishi wane tsoron Allah
Gani ya kori ji
Ganin baɗi sai da rai
Ganin ido baya hana cin kai
Ganin kitse ake wa rogo da an fasa sai gari
Ganin watan mahaukaci yace ko'ina shine
Gareje ga dami yace a kawo miya
Gareji ba ƙarfi ba
Garin da za a shi ake sako
Garin da za'a ne ake saƙo
Garin dadi na nesa, ungulu ta leƙa masai
Garin gudun targade ansamu karaya
Garin gyaran gira an rasa ido
Garin masoyi baya nisa
Garin neman ƙiba an samu rama
Gasar gudu sai zomo daga ba kare sai doki
Gasar gudu sai zomo, kwaɗo sai ka hakura
Gaskiya bata neman ado
Gaskiya da gaskiya malam ya sai malam
Gaskiya dokin ƙarfe
Gaskiya dole aganki a ƙyale
Gaskiya jarin talaka
Gaskiya mai fidda mutum daga ƙangi
Gaskiya sai Allah mai kwatantata sai adali
Gaskiya tafi kwabo
Gaskiya zalla ta gero
Gaskiya ɗaci gareta don haka tafi madaci
Gaskiyar mutum bata ƙarewa sai dai ƙaryarsa ta kare
Gaskiyar mutum mai ƙwatarsa
Gatari da wuta mai wuyar rataya
Gero ya saba da ruwa tun ba'a surfa shi ba
Gida bai ƙoshi ba, ba a baiwa dawa ba
Gida bata ƙoshi ba akai dawa
Gida biyu maganin gobara
Gidan biki ake guɗa
Gidan maƙi gudu ai da kara kan nuna shi
Gidan zuwa ai ba kasuwa bane
Giga-maga kenan wai korar sauro da ƙota
Gindin kura ya saba da raɓa
Girma ya fadi rakumi ya shanye ruwan ƴan tsaki
Girman kai rawanin tsiya
Giwa bata cizo hannunta ne hannunta ne abin tsoro
Giwa kota lalace tafi karfin kwandon taru
Giwa ta fadi kowa ya yanki rabonsa
Giwa tai fitar zomo
Gobara daga kogi maganinta sai dai Allah
Gobarar titi a Jos
Gobe kusa an kwashewa zabuwa ƙwai sai ta ce ba sai na ƙara yi an gani ba
Godewa Allah ka ga ƙari
Goro mai tanka sankara batacinsa
Gudu adon matsoraci
Gudu da mai-ruwa baya maganin dauɗa
Gudu samun dama tsayuwa samun dama
Gudun baza'a kai ba kwanciya tafi shi
Gudun da ba'a kuɓuta ashe gara tsayuwa dashi
Gudun da baza a kai ba birgim ta fishi
Gudun hijira in kaga ba dama ka tsere da gudu
Guntun gatarinka yafi sari ka bani
Gurgu baya koyawa gurgu tafiya
Gurgu ya na gani akan sari sanda a buge shi
Gurguwar tsanya da wuri take fara ɓula
Guru gubji, dahuwar kai da kafa
Gurun barnar giwa ba'a kulawa da ta biri
Gwamma a bambance nono da mai
Gwamma a bambance zare da abawa
Gwamma da Allah yayi yunwa halin kowa ya fito fili
Gwamma kowa da kowar wake
Gwamma kyauta da bashi
Gwamma wata daddawar bata wake ba
Gwano bayajin warin jikinsa
Gwari ko kinsan Allah, tace ga gida ga gida
Gwauro ma yasha fura bare mai mata
Gyara kayanka bai zama sauke mu raba
Gyartai yaci sarauta yace banda tuna baya
Habaicin kura na mai akuya ne
Haihuwa ɗaya horon mata
Haihuwar ba wuya ba, sai kajin ƙauye
Haihuwar fari mai wuyar koyo
Haihuwar guzuma uwa kwance ya kwance
Haihuwar kare a ruga ba ta kawo arhar nono
Haka kawai cibi sai ya zama ƙari
Haka kawai ciyawa na cin doki
Haka kawai kare da gudun layya
Haka kawai ɗan haya ya kori mai gida ya koma gidan haya
Haka nake so an bawa mabukaci kyauta
Haka tara take inji maso goma
Hakuri gandun annabi manominsa baya nadama dan ba fari ba kamfa
Hakuri kaya ne sai an naɗa gammo ake daukansa
Hakuri maganin zaman duniya
Hakuri shike cimma rabo
Hakuri shike kare niƙa ba yawan waka ba
Hakuri shine ribar rayuwa
Hakuri wadatar mai shi
Hakurin wuya sai yaya
Hali Abokin tafiya
Hali nagari halaiyar ni'ima
Hali zanan dutse ba mai shafewa
Halin goɗiya halin mai ita
Halin mutum guzurinsa
Halin mutum jarinsa
Halin mutum mai wuyar ganewa
Halin mutum sai Allah
Hana bori, hana karya
Hana wani hana kai
Hange baya kawo nesa kusa
Hangen dala ba shiga birni ba
Hankaka mai da dan wani naka
Hankali ba fadan zuci
Hankali juyawa yake kamar ɗanwake da sannu na ƙasa kan dawo sama
Hankali ke gani ba ido ba
Hankali wakilin ruhi
Hankali ya tashi ancewa rago ci tuwo mu tafi gona
Hankali yafi wayo
Hannu baka nuna ƙarya
Hannu bawan baki sai an saka akan ɗiba
Hannu biyu yafi daya
Hannu daya baya ɗaukar jinka
Hannu dayawa maganin ƙazamar miya
Hannun karɓa hannun mayarwa
Hannun wani baya ɗibar wa na wani miya
Hannunka bai ruɓewa ka yanke ka yar
Hantsi leka gidan kowa
Hantsi ya dubi ludayi
Hanyar lafiya abita da shekara
Har abada sama bazata koma kasa ba
Har katara inji kishiyar mai mageɗuwa
Haram giya a gidan malam
Haramiyar kare kashi a gidan kura
Harara ba mari bace
Harawa bata kada kai sai yaryaɗi
Harbi a wutsiya yafi kuskure
Harbi ga ɗan jaki gado ne
Hasken fitila ba dai dai yake dana wata ba
Hassada ga mai rabo taki
Hassada ga mai rabo taki ce
Hassada jahilci
Hassada mai korar wadata
Hauka maganinki Allah
Haure-haure baya hana mutuwa
Hausa ba dabo ba, yaro ba da kudi a gaya maka
Hayaƙi ba a maka kofa
Hayaƙi baka buya
Hayaƙi mai fidda na kogo
Haƙa ta cimma ruwa
Haƙorin dariya shi kan yi cizo
Haƙuri jari
Haƙuri magani a zaman soyayya in anyi sai aji daɗi
Hidima fiɗan ƙwari wai wanda ya bayari shi yaso
Hikima kare kai
Hikima kashin kwance in mutum bai iya ba sai ya taɓa
Hikima kashin kwance, anyi ba a taɓa ba
Hikima kuyangar mumini inya gani ya kame abarsa
Hikima takai mai ita kan dace da yabanya mai kyau
Himma bata ga rago
Holoƙo hadarin kaka
Horo ba kisa bane gyaran haline
Hutun jaki da kaya a ka
Hutun jaki dakaya aka
Icce ɗaya baya yin dawa
Idan an ga laifin ɓarawo sai a ga laifin ma bi sawunsa
Idan da alƙawari ruwa ba zai ci gwani ba
Idan da alƙawari ruwa ba zai dafa kifi ba
Idan ka ƙi ji, ba ka ƙi gani ba
Idan maye ya ci ya manta, uwar ɗa ba zata manta ba
Idan mutum ya ce zai haɗiye gatari sai a sakar masa ƙota
Idan mutum ya cika da ƙoƙari, ya yi abun a yaba
Idan mutum yana da gishirinsa sai a dafa ƙaho ya ci
Idan rafi ya hana a hau , to baya hana komawa
Idan rai ya ɓaci hankali ya bar gushewa
Idan ungulu ta biya buƙata zabuwa ta tafi da zanenta
Idan wani ya ƙi ka da wuni sai wani ya so ka da kwana
Idan wuta ta ƙona mutum in ya ga toka gudu yake
Ido ba mudu ba, amma ya san ƙima
Ido ba ya gani sai hankali
Ido gaskiyar mai bacci
Ido guba
Ido in ya mutu kwalli ba ya ta da shi
Ido in zai mutu , ya mutu a ka
Ido waka raina , yace wanda na saba gani
Ido ya raina fata
Ido ƙanin kai
Idon da ya ga sarki baya tsoron galadima
Ihu bayan hari
Ilimi nemansa ake tun daga tsumman goyo har ya zuwa na mutuwa
In an ba albasa ruwa an ba yakuwa daidai ne
In an ga nisan gona ai ba a ga nisan ma’auna ba
In an gaji ai ko a rana a huta
In ana babbakar giwa wake jin ƙaurin zomo
In ana cin ɓaure ba a tona cikinsa
In ana cin ɓaure ba’a tonan cikinsa
In ana dara fidda uwa ake
In aure bai kawo ki ba, ai saki ya kawo ki
In ba a kasa da ni ba ba zan ɗauka ba
In ba a rufe ba, ba a tada kai ba
In ba a son ka ba a so kayanka ba.
In ba a tafi da yaro ba sai a bashi garinsa
In ba ai dan mai gaiya ba a yi dan mai gona
In ba ka da rabo a farauta, kunkuru ya tserewa karenka
In ba ka tafi ba ba ka isa ba
In baduhu ta ƙi ci a tashi a ruga
In baka iya kama ɓarawo ba shi ya kama ka
In baka iya mugunta ba kayi wa kanka
In baka san gari ba saurari daka
In baka son iri kar ka shuka irinsa
In ce ko in ban kusa an ce da jaki falke zai shiga aljanna
In da aka ciri allura Allah ya mayar da garma
In da aka ciri turmi a nan ake ludan ice
In da ba ƙasa nan ake gardamar kokuwa
In da kwaɗayi da wulaƙanci
In da mai kai yake so a nan ke masa tukku
In da masoyinka yake nan zuciyarka take
In da rabon kwaɗo abin da ke sama ya faɗo kwandon ya ci
In da rabon shan duka bari ba ta maganin komai
In da rai da rabo
In da rai da tsawancin kwana, jariri ango ne
In da ta yi siriri nan take tsinkewa
In da tsautsayi kusa ruwan da ke faranti sai ya ci mutum
In da wani yayi rawa aka ba shi kuɗi, idan wani ya yi duka zai sha
In dan aci ne kaza tafi doki
In duniya ta yi maka gaisuwar terawa ka zagu
In duniya ta yi maka shinfiɗar tabaram, zauna ta gefe, kada ka zauna ta tsakiya
In gafiya ta ki fitowa daga rami hayaƙi ake mata
In gani a ƙasa, an ce da kare ana biki a gidansu
In gemun ɗan uwanka ya kama da wuta shafa wa naka ruwa
In giwaye biyu suka gabza ciyawar wurin ke shan wahala
In ji ya zama dole yadda ba ta zama dole ba
In ka bi doka ka zauna lafiya
In ka ga baki da tsawo to na mai musu ne
In ka ga gemun dan uwanka ya kama da wuta shafa wa naka ruwa
In ka ga goɗiya da sirdi wani ta kayar
In ka ga hassan, to hussaini na tafe
In ka ga kare na shinshina takalmi ɗaukarsa zai yi
In ka ga mutanen gari kowa da wutsiya nemi kara ka ɗaura
In ka ga raƙumi na cin ƙaya ba domin daɗi yake ci ba
In ka ga zara ka ga wata
In ka ga ƙi gudu bai gudu ba , sa gudu ne bai zo ba
In ka gemu na gai da gemu, ba banza ba
In ka haifi mutum ba ka haifi halinsa ba
In ka ji amo ya fiya zaƙi fashewa zai yi
In ka ji ana "na ƙiya" to samun dama ne
In ka ji ana a wasa ba kaifi
In ka ji ana sa toka sa katsi, baabaa bai kama ba
In ka ji gangami da labari
In ka ji gangamo da labari
In ka ji kare yana haushi bai ji ƙanshin kura ba
In ka ji makaho yace ai wasan jifa to ya taka dutse ne
In ka ji marhaban an sauka lafiya
In ka ji mutum na cewa ina zan kwana dare bai yi ba
In ka ji mutum yana rakani kashi, ba zawo ba ne
In ka ji namu da mai shi mai
In ka kasa tsarawa kanka yadda zaka cimma nasara ka cimma kanka matsala
In ka saki kanka a wannan duniyar ka zama gugar yasa
In ka tashi sanda kaƙi sai ka samu sanda kaso
In ka yi sai an yi maka
In ka ƙi ji ba ka ƙi gani ba
In ka ƙi sharar masallaci ka yi ta kasuwa
In ka ɗauki mutum ka kai shi inuwa sai ya barka a rana
In kai min kan kara sai na yi ma na itace
In kai na da tsoka taɓa naka ka ji
In kai ne yau ba kai ne gobe ba
In kana da kyau ka ƙara da wanka
In kere na yawo , zabo na yawo wata rana a haɗu
In kiɗa ya canza rawa ma canzawa take
In kunne ya ji, jiki ya tsira
In kura na maganin zawo ta yi wa kanta
In masifa ta yi masifa ba mai tsira sai mai nisan kwana
In mutum bai godewa Allah ba, ya godewa azabarSa
In na raina kasuwa ko sautu ban ba ta
In nono na da daɗi gumba ma na da garɗi
In nono ya zube ya bar gora sai a ɗura wani
In ta bi daga-daga na ƙurya ka sha kashi
In ta yi ruwa rijiya, in ba ta yi ba masai
In tafiya tai nisa manya ke rungume yaro
In taƙamarka sammoko wani can ya kwana
In tururuwa ta tashi lalacewa, sai ta yi fuffuke
In wani ya ƙi ka da yini , wani sai ya so ka da kwana
In za ka yi abu ka yi mai kyau , komai daren daɗewa ka ga ƙarkonsa
In zamani ya zo, ka bi zamani ku tafi tare
In zamani ya ɗinka riga ya kamata a sa
In zuciya ta gyaru gangar jiki ma ta gyaru
In ɓera da sata daddawa ma da wari
Ina abin yake maye yaci jariri
Ina akuya za ta da kayan taiki
Ina anfanin badi ba rai
Ina muka kwana ina zamu tashi
Ina rawa makaɗi na ganga
Ina ruwan biri da gada
Ina ruwan kallo da gajiya
Ina ruwan ɗan tsako da gaya
Ina sauran faɗa an ƙwaƙule ido
Ina tukunyar damo ina ta guza
Ina tukunyar damo ina ta guza a bi tsari
Inda ɗan mutum yake a nan ake ganinsa
Ingiza mai kantu ruwa
Inuwar bagaruwa ga sanyi ga ƙaya
Inuwar giginya na nesa ka sha ta
Iya gani iya ƙyalewa
Iya ruwa fidda kai
Iya tafiya yafi gudu
Iya yi hammata da shiga diraya dan salun
Iya yi iya fama ƙunzugu da garin yaji
Izza na Kano, sarauta na Sakkwato, yaƙi na Zariya, karin magana na Bauchi
Ja da baya ga rago ba tsoro ba ne shirin faɗa ne
Ja in ja ita ke fasa ƙwarya
Ja maganin gawar doki
Ja maganin kangararren doki
Jahilci ya fi hauka wuyar magani
Jarabar duniya ɗuwawu a wuya
Jawabi da ɗan gari mai daɗi
Jaɓa ba ta jin warin jikinta
Ji da gani ba ya ƙarewa sai randa rai ya ƙare
Jifar gafiyar ɓaidu, biyu babu
Jiki baran zuciya ne
Jiki magayi, shan tabar ɗan koyo
Jin daɗin nabaka shi ka sanya roƙon na hannu
Jin kunyar mara kunya asara ne
Jin za a yi ma mabuƙaciya kyauta ya kwanta da daina nema
Jini baya wanke dauda
Jinni ba ya maganini ƙishirwa
Jirwaye da kamar wanka
Jita-jita karatun bamaguje
Jita-jita zancen banza
Jiya ba yau ba an tsikari tsohuwa
Jiya ba yau ba tsohuwa ta tina tsaraici
Jiya ka raba , yau aka bamu
Jiɓin hammata ba zai tsaga haƙarƙari ba
Juma’ar da za tayi kyau tun daga laraba ake gane ta
Jurwaye mai kamar wanka
Juyin juya hali
Ka ci a sama hancin gauta
Ka ci karenka ba babbaka
Ka ci ƙasa daidai bakinka
Ka da ka tunkari dannin kara da kaskon wuta
Ka da ka yi tsammanin alheri inda ba ka ga fuska ba
Ka diba jiƙa ta kwando amma bai rasa kaushi gindinsa
Ka sayar ta raba ka da kayanka
Ka so masoyinka ko dan wata rana
Ka so naka duniya ta ƙishi, ka ƙishi duniya ta so shi
Ka yi amai ka lashe
Ka yi jiran gawon shanu
Ka yi shuka idon makwarwa
Ka ƙara wa daɓenka makuba
Ka ƙi bugun jaki ka bugi taiki
Ka ƙi naka duniya ta so shi
Ka'in da na'in in al'amari mai ƙwazo
Kada a sake ba ta hana ɓarawo sata
Kada a yabi ɗan kuturu sai ya girma da yatsu
kada ka cizgi gashin kanka, kai ma kanka tukku
Kada ka haɗa ƙwayaye da duwatsu a kwando ɗaya
kada ka yi shuka a idon makwarwa
Kada ka yi ƙaho jikin dutse, in ko aka yi za a gane kuskure ranar tsaga
Kada kai min turen bankaɗe shiga ruɗu da ƙarshen bante
Kada kaza tai murna dan taga ana fizgar hanjin ƴar uwarta
Kada mage ba yanka ba
Kafin a tambaye ka ka tambayi kanka
Kai a su wa daddawa da fura
Kai a su wa kare a gaɗar kura
Kai ba ya wuce wuya
Kai yaro iya da bakinka in kaƙi kasha duka
Kaicon rai in ji ƙarko
Kainuwa dashen Allah ba dashen mutane ba
Kainuwa dashen Allah, bad ashen mutum ba
Kakarka ta yanke saƙa
Kallo ya koma sama shaho ya ɗau giwa
Kallo ya koma sama tun da shaho ya ɗauki giwa
Kama da wane ba ta wane in ka ji wane ba banza ba
Kamun gafiyar ɓaidu
Kan ka buƙaci dankali ka buƙaci ruwa
Kan mage ya waye
Kan mai uwa da wabi
Kan-tafi masomin asara
Kana can kana bacci wani na yi maka munshari
Kana da masoyinka ina da nawa shi ne daidai
Kana da mutum baka da halinsa
Kana girma kana cin ƙasa
Kanwa uwar gami
Kar ka ci, kar ka sha, rabon wani ba naka ba ne
Kar ka ji tsoron kira ka ji tsoron laifi
Kar ka yi rawarka da tsalle
Kar kai min gigitar harka a tsame kifi a mai da fura
Kar ku bari wankin hula ya kai ku dare
Kar mu bari wankin hula ya kai mu dare
Kara da kiyashi ɗaukar mara sani
Karagar sarki ba wurin wasan kowa da kowa ba ne
Karambanin akuya me ya kai ta iske kura har ɗakinta
Karan da yai farauta ba shi ke ci ba
Kare da kuɗinsa saai a rubuta masa lahaula ya sha
Kare ma da ranarsa bare ɗan mutum
Kare mai aikin banza, ya ce saurayi ya fi ni
Karen bana shi ke maganin zomon bana
Karen gidanmu ya kashe kura
Kari uku da soke
Karuwa kwata ce ba ta tarar nagari, da jaki da kare da doki duk nata ne
Karuwa ta ka matar aure, ta ce kin taka ni, tace ina sa ne
Kashe makashinka tun bai kashe ka ba
Kashin dankali babba danne ƙarami
Kashin turmi bana wadan kare ba ne
Kaska raɓi mai jini
Kasuwa mai wayo sau ɗaya take ci
Kauɗar kufai wai an yiwa wani ba daidai ba
Kaya sun tsinke a gindin kaba
Kayan Allah, na Annabi ne
Kayan da ake ɗorawa raƙumi ya ɗauka ko an azawa jaki ba zai iyaba
Kaza garin tone-tone ta tono wuƙar yankata
Kaza mai ƴaƴa ke tsoron shirwa
Kaza tana sane take taka ɗanta
Kaza tara ta gaza miya
Kaza tara ta isa yanka sai dai in fata ake so
Kifi na ganin ka mai jar koma
Kira da hannu maganin mai nisa
Kisan mummuƙe mai ban haushi
Kishi kumallon mata
Kiwon kare asarar naira
Kiɗa a ruwa mai tada hankalin dodo
Ko a bakin kura kake ka gode Allah
Ko a ba’a raƙumi dogo ne
Ko a cikin rakuma Allah shi ke fidda amale ya bayyana lokacin da ake nema
Ko a cikin sarakuna akwai sarki
Ko a kura tandu da gabas
Ko a lahira kowa da halinsa yake zama
Ko a maraya akwai ɗan ƙauye, Ko a ƙauye akwai ɗan birni
Ko a ƙasar arna kare baya layya
Ko an ci ɓaure an wahala
Ko an kashe biri ya yi ɓarna
ko ana dara fidda uwa ake
Ko ana gayyar sara an tsallake kuka
Ko ana gayyatar sara an tsallake kuka
Ko ba a ce ba furar gero da garɗi
Ko ba a gwada ba linzami ya fi ƙarfin bakin kaza
Ko ba a yi dan mai gayya ba ba a yi dan mai gona
Ko ba magana zura ido ya ishi mai hankali
Ko baka alheri kai wa mai maka shi
Ko biri ya karye ya hau runhu
ko da duniya ta lalace saniya ba za ta ƙi ɗori ba
Ko gobe ruwa na maganin dauɗa
Ko goma ta zube tafi biyar
ko guga ba ta yi tsiran komai ba ta yi na igiya
Ko jimina ta nitsa kanta a taɓo ba a kira ta kaza ba
Ko zaki ya zama wulakantacce ba zai wasa da alhanzir ba
Kogi bai ƙi daɗi ba komai cikarsa ba
Kogi ya kawo ku zo mu sanya gora mu yi fito
Komai da lokacinsa
Komai daɗin talala saki ya fi shi
Komai girman mahaukaci ƙaramin mai wayau ya fi shi
Komai ka samu na rayuwa kai nazari ba alfahari ba
Komai kai haƙuri da shi ka ga ƙarshensa
Komai kyan abu ka ga ƙarshensa
Komai kyan tafarnuwa ba za ta yi albasa ba
Komai lalacewar masa ta fi kashin shanu
Komai na Allah ne
Komai na babba ya fi na yaro
Komai na duniya mai haƙuri da dangana ne
komai na duniya mai wucewa ne
Komai nisan dare gari zai waye
Komai nisan jifa ƙasa zai faɗo
Komai nufin mutum sai Allah ya so
Komai sai da lafiya ake yinsa
Komai tsawon wuya kai na bisansa
Komai ya so, so yake a faɗe shi
Komai ya wuce abar tunawa in ji magulmaci
Komai ya yi dare yana ɓatawa ko tuwon mowa ya yi dare yana ɓatawa
Komai ya yi zafi maganinsa Allah
Komai yai tsawo yana da kadada
Komai yake cikin ɗan tsako shaho ya daɗe da sanin sa
Komai yana da mafari da dalili
Komai yana da matakin badawa ko hanawa
Komai za ka yi ka yi da masoyinka
Kora da hali
Kora da hali ya fi kora da sanda
Kowa a gidan su sarki ne
Kowa a sana'arsa sarki ne
Kowa da abin da ya dame shi
Kowa da ciwon da ya dame shi
Kowa da halinsa halin tsiya da na kirki
Kowa da kiwon da ya karɓe shi maƙwabcin mai akuya ya sayi kura
Kowa da mazauninsa an sawa kuturwa ankwa ta saɓule
Kowa ya bar gida , gida ya bar shi
Kowa ya ce zai baka riga, kalli ta jikinsa
Kowa ya ci ladan kututru sai ya masa aski
kowa ya ci zomo yaci gudu
Kowa ya ci ƙasa , daidai bakinsa
Kowa ya daka rawar wani ya rasa turmin daka tasa
Kowa ya haƙura da rigar dubu za ta ja masa ƙasa
Kowa ya iya allonsa sai ya wanke
Kowa ya iya zafi ya huce
Kowa ya kwana lafiya shi ya so
Kowa ya raba mugun abu ba kai kallo ba
Kowa ya raina samu yayi dan abin da ya raina wani ke nema
Kowa ya rigaka bacci, zai rigaka tashi
Kowa ya sai rariya ya san zata zubda ruwa
Kowa ya samu rana sai ya yi shanya
Kowa ya san sunan uwar matarsa yake ɓoyewa
Kowa ya so musaya , raina nasa yayi
Kowa ya taba ido zai ga ruwa
Kowa ya tuna bara bai ji daɗin bana ba
Kowa ya yi da kyau zai ga da kyau
Kowa ya yi kan kara za ai masa na itace
Kowa ya yi ma damina  ka yi masa rani
Kowa ya yi noma ya huta da awo
Kowa ya yi wanka da daddare, yayi kyau da rana
Kowa ya yi zagi a kasuwa ya san da wanda yake
Kowa ya ƙona rumbu ya san inda toka ke tsada
Kowa ya ɓata ya sani, Kowa ya gyara ya sani
Kowa ya ɗau kaya ya kai su
Kowa ya ɗiba da zafi bakinsa
Kowa yace garinsa da nisa, ba a kama shi ya kubce ba
Kowa yace wutar kara ta kwana shi ne ya kwana bai bacci ba
Kowa yai ƙarzi yai muni
Kowace kanwa ja ce
Kowace ƙwarya da abokiyar burminta
Kowane gauta ja ne sai wanda rana bata bugu ba
Kowanne allazi da nasa amanu
Kowanne tsuntsu kukan gidansu yake
Ku guji furen juji
Kukan kurciya jawabi ne mai hankali ke ganewa
Kula da kaya ya fi ban cigiya
Kulɓa na ɓarna ana jaɓa ce
Kun tuna min an ce wa mahaukaci baya duka
Kun yi rawar gani ba ku yi ƙasa a guiwa ba
Kunkuru ba zai wa bushiya ƙafa ba
Kunne ya girmi kaka
Kunnen uwar shegu
Kunu alƙalin tsamiya
Kunya martabar aure
Kura da fatar rago, wuyar sayarwa gareta
Kura gabanku masu awaki
Kura in ta kwance masu awaki ɗaurewa sake
Kura in tana maganin zawo tayi wa kanta
Kura ko ta karye ta yi langa da kare
Kura kuka ɗaya take wanda kaji jiya , shi zaka ji yau
Kura ta yi takalma dawa ya bani da takawa
Kurun baka tsohuwa ta haɗiyi ƙashi
Kusurwar danga mai kamar mutum
Kuttun zuma gami da maɗaci
Kuturu ake wa gayya ba mai yatsu ba
Kuturu da kuɗinsa alkaki sai na ƙasan kwano
Kuyi ku naɗe in ji ɓarawon tabarma
Kuɗi maganin muni
Kuɗi masu gidan rana
Kwai a baka yafi kaza a akurki
Kwalliya ta biya kuɗin sabulu
Kwana in ya ƙare, ba sai an yi jinya ba
Kwanci tashi, kwana nesa
Kwarton uwa mai wuyar ganewa
Kwaɗayi mabuɗin wahala
Kyakkyawan tanadi mai sa kyakkyawan ƙarshe
Kyan alƙawari cikawa
Kyan dara kasawa
Kyan gewaye da fatanya
Kyan muni ƙarko
Kyan tafiya dawowa, wani ya tafi ya tafi bai dawo ba
Kyanwa a garin wasu damisa ce
Labarin dare a tambayi kura
Labarin duniya a je ga fatake
Labarin kududdufi a tambayi agwagwa
Labarin zuciya a tambayi fuska
Labarin ƙanzan kurege, bara na yi wake bana na yi harawa
Labarin ƙanzon kurege mai ɓad da wawa
Labarin ƙuruciya a je ga yara
Lafiya ba ta yawa
Lafiya jarin talaka
Lafiya lau mai gari gwauro, talaka da mata uku
Lafiyar jiki arziƙi ce
Lahira sai da hali duniya sai da kuɗi gidan biki sai da ado
Laifi kashi ne ba ka san inda kake tako shi ba
Laifi riga ne kowa da irin tasa
Laifi tudu ne taka naka ka hango na wani
Laifin daɗi ƙarewa
Laifin yara ƙiwa, lafin babba rowa
Lakadan in ji dillalin gari
Lokaci kamar takobi yake
Lokaci tafiya yake ba a jira
Lokacin abu a yi shi
Lokacin iska kan ci ɗan jinjimi
Lokacin salla ake yin ta in ya wuce ba lada
Lokacinka damarka
Loma ɗaya ta ishi ɗan ƙwalama
Ma ba da hali ya rigayi makoyi
Mace mai ƙoƙari ko ba miji ta haihu
Magana ba ta kai raƙumi inda ake so sai an haɗa da akala
Magana jari ce
Magana jari ce yaro bada kuɗi a gaya ma
Magana mai harshen damo
Magana taunata ake kafin a yi ta
Magana zarar bunu ce
Maganganu ɗaukar ba shi sai ranar biya ke da wuya
Magani da kuɗi wuyar sha garai
Magani sai da gwaji
Maganin biri, karen maguzawa
Maganin da na sani kar a yi
Maganin maƙi gudu ban kashi
Maganin tsoro bacci
Mahadi ka ture al'amarin mai gaskiya
Mahaukaciyar ƙuruciya, mahaukacin tsufa
Mahauta biyu masu ta da hankalin ƙuda
Mahaƙurci mawadaci
Mai a kai da yan maza in ji karya
Mai abu da abinsa, kura da kallabin kitse
Mai abu sarki, mara shi galadima
Mai alamar ƙarfi akan ja da kokawa
Mai arziƙi ko a kwara ya sai da ruwa
Mai cinikin duhu ya saba da lalube
Mai cinikin sara shi yakan karya gatari
Mai da martani ga azzalumi ba laifi ba ne
Mai dokar bacci ya ɓuge da gyangyaɗi
Mai doki ya koma kuturi
Mai gara ta kan yi da dutse
Mai gona ya ɓuge da kala
Mai gwanda shi ke da kabewa
Mai hali ba ya barin halinsa
Mai hankali da lura shi ke gane bakin zare a cikin duhu
Mai hankali da lura shi ke gane baƙn kiyashi
Mai hankali da lura shi ke ganin fushin mai tsawon baki
Mai hankali da natsuwa ke sa ido a ruwa ya ga ɗingishin kwaɗo
Mai hankali shi ke wanka da ruwan cokali har ya ishe shi
Mai ido ba ya godewa Allah har sai ya ga makaho
Mai ido ɗaya a garin makafi shi ne sarki
Mai jama'a a gari ba ya tare da kunya
Mai kake ci na baka na zuba
Mai kamar zuwa kan aika
Mai kaza a aljihu ba ya jimirin as
Mai kiwon tsuntsu ba ya riƙe sanda
Mai kuɗi da abin sa sai a barsa ya ƙosa
Mai kwarmin ido da wuri yake fara kuka
Mai laifi ba ya ganin laifinsa
Mai lamuni, shi ke da biya
Mai mutuwa za ta ci da liman carbi ko doguwar sanda
Mai na ci na asham zan yi ramuwar sallah
Mai naman gashi shi ke neman wuta
Mai nema diddige yake bai san inda zai samu ba
Mai nema na tare da samu
Mai rabon ganin baɗi, ko ana daka shi a turmi, sai ya gani
Mai rabon ganin baɗi, ko ana ha maza ha mata sai ya gani
Mai rabon ganin baɗi, ko ana mazuru, ana shaho, sai ya gani
Mai rabon shan duka, bari ba ta maganin komai
Mai rai ba ya rasa motsi
Mai rai mai komai in ya haɗa da haƙuri
Mai son kuɗi ya nemi sana'a
Mai son ɗan tsuntsu shi ke bin shi da jifa
Mai son ɗan tsuntsu, shi ke shuka wa gonarsa hatsi
Mai son ɗan ƙwarai ya auri isassa
Mai sulken yaƙi ka fi gaban wargi
Mai surken yaƙi ya fi gaban wargi
Mai tarko ba ya ɗaga kara
Mai tarkon tsuntsu ba zai ta da hannu ba
Mai tsoron aradu shi take faɗawa
Mai tuwo da gudan sa, ɗan akuya lami ne
Mai uwa a gindin murhu ba ya cin tuwo gaya
Mai uwa a kusa ba ya kukan suɗi
Mai wuri ya zo mai tabarma ya naɗe
Mai ya gama kifi da haske
Mai zan ce, zanin aro ya ƙone
Mai zan gani yau, wai mai mugun abu ya gamu da gomonsa
Mai zuciya ake gaya wa biki, ba mai dukiya ba
Mai ƙarami shi ke da babba
Mai ƙarfi sai Allah ya isa
Mai ƙarfi shi ne wanda ya ruƙe gaskiya yake kuma aiki da ita
Mai ɗaki shi ya san inda ruwa ke mai yoyo
Makara motar ƙarshe, motar itace
Malam a bi ka a san Allah a ƙi ka ai zaman jahilci
Maliya kin wuce kwarfewa
Maliya kin wuce ƙetara
Mantau ya sayar tunau ya karɓe
Marashin yau shi ne masamim gobe
Maraya sauran tuwo ne kar ka ƙi ci Kar ka bar shi ya bushe
Mari da zafi ƙarya da ciwo
Maso abin ka ya fi ka dabara
Maso uwa ya so ɗanta
Masomin dare duhu
Masu abu da abunsu kura da kallabin kitse
Masu abu kai tsaye ɗan garuwa ya ga hadari ya ce bari mu watsar da namu
Masu layya na fama da nama
Mata ba ku haihuwa ku lashe abun ku
Mata ba tukwane ba ne, balle a ƙwanƙwasa aji wadda ta fi ƙwari
Mata kuɗi suke so ba farin ido ba
Mata mugun abu nama ya kashe ɗan mowa
Mata ɗanyen ice ne, tanƙwara su sai a sannu a hankali
Matar Mutum kabarinsa
Matar na tuba bata rasa miji
Matsayi karuwa a amalenke, kayanta a cikin jirgin sama
Mayar da ruwa rijiya ba ya zama ɓarna
Maye fake da agana
Maza gumbar dutse
Mece duniyar sarkin fawa da rikicin ƙaho
Mikiya mai hangen nesa
Motsi ya fi laɓewa
Mu a su wa kare da gaɗar kura
Mu a suwa kare da gudun laiya
Mu je zuwa mahaukaci ya hau kura
Mu kashe kwarkwatar idonmu mu huta
Mu lallaɓo bakin zaren da ya yi mana makuwa
Mu mun riga mun ƙone ba mu tsoron ƙauri
Mu yi shirin gobe kafin goben ta zo
Mu yi ƙokari mu fidda jaki daga duma
Mugu shiya san makwantar mugu
Mugun nufi ba ya kawo sa'a
Mugunta fitsarin faƙo
Muguwar miya bata ƙarewa a tukunya
Mun fito ƙwanmu da ƙwarƙwatarmu
Mun ga daban tsuntsu a raga
Mun gaji da gafara sa ba mu ga ƙaho ba
Mun gaji da ganin kyau ba ƙarko
Mun ji mun gani an binne tsohuwa da ranta
Mun ji shiru kamar an shuka dusa
Mun san haushi ɗabi'ar kare ne
Mun san kukan ciki mun san na gwaiwa
Mun tura mota ta tashi ta bar mu da hayaƙi
Mun yadda da ce wa mu ne jagorar rayuwar mu
Mun yi karatun ta nutsu
Mun ƙoshi da nama, warin sa muke ji
Muna nan zuwa an ɗora wa kwaɗo taiki
Muna ta kulle kurciyar da shi
Muna wasa ne bagwari ya ba da magani an mutu
Muna zagin zamani alhali mu ne da illa ba zamani ba
Muna zuwa ɗan sakandire ya ga mai basfa
Munafukinka na gindinka
Munafukinka tabarmarka
Munafuncin dodo yakan ci mai shi
Murjani abin adon mata mai tsada
Murmushi ado sai mutanen kirki
Murna ta koma ciki
Murucin kan dutse bai fito ba sai da ya shirya
Murucin kan dutse maciyinka ya sha wahala
Murucin kan dutse maƙiyanka na ganinka dole su juya
Murucin kan dutse maƙiyanka ƙarya suke su ga karshenka
Mutu ka raba takalmin kaza
Mutu kwakwai, rai kwakwai
Mutum ba ka da tabbas
Mutum ba ya ganin ɗan bazawara bisa goɗiya sai ya tambayi ubansa
Mutum ba ya ƙin ta mutum an ce da ɓarawo ya ruga
Mutum bai da gadonka amma yana da gadon maganarka
Mutum bai fi ka tsumma ba sai ya barbaɗa ma ƙwarƙwata
Mutum daɗi gare shi ko ba ka zauna da shi ba ka ga gilmin shi
Mutum mai ban haushi
Mutum mai ban mamaki
Mutum malamin kansa
Mutum tara yake bai cika goma ba
Mutum tsada gare shi sai an tashi nemansa ya ke tsada
Mutum ɗan’uwan allo ne sai da jingina
Mutuminka shi ke son cinikinka
Mutunci madara ne in ya zube da ƙasa ake kwasheshi
Mutunci riga ne kowa ka ga ya sa shi ya sama kansa
Mutunci ya fi kuɗi
Mutuwar kasko ma gaba ɗaya babu
Na Allah ba su ƙarewa
Na Allah bai kaɗan
Na ba ka da zan ba ka, ungo duk ta fi su
Na ga giɗi-giɗi kora sauro da ƙota
Na gaba ya yi gaba na baya sai tsintar hula
Na gaban wuta shi ke jin ɗuminta
Na gari na kowa mugu sai mai shi
Na gwamna ga rawa ga yaƙi
Na gwamna marmari daga nasa
Na iya cin dambu na da tsinke ba tare da ya faɗi ba
Na iya rawa ta a gaban mashekiya ban taɓa fasa mata ƙwarya ba
Na ji daɗi shi ne ba na saba ba
Na ku ba irin namu ba ne
Na kusa ya fi na nesa
Na san a rina an sace zanen mahaukaciya
Na shiga ban ɗauka ba, ba ta fidda ɓarawo
Na taba ki da alheri kishiya ta taɓa kishiyarta da bakin wuta
Na wani banza nasa dukiya
Na yi shiru yaro ya ga karan dukansa
Na ɗaure in ya kwance ba kusa yakan tsaya ba
Naira ba ki son mai bacci
Naka sai naka
Naka shi ke ba da kai
Naman salla ko wanda ba shi da gida sai ya ci
Namiji ba ɗan goyo bane
Namiji barkono sai an tauna ake gane yajinsa
Namiji ɗan doki ne, ba ya daɗin goyo
Nan fa ɗaya an ce da shege ina ubanka
Nan fa ɗaya an haɗa soja da Allah
Nesa ake ƙarya ba kusa ba
Nesa ba ta maganin kusa
Nesa ta zo kusa
Nesa-nesa kallon kurar ƙosau
Ni sai Allah daddawa ba rana
Ni ɗinya ban nuna dan kare ba
Nono bai juri walki ba
Ra'ayi kukan jaki
Ra'ayi riga, kowa sanye da irin tasa
Raba kanka da awo ka sai dami
Raba mugu da makami ibada
Raba mugu da makami ibada ne
Raba ni da Aikin tsalle-tsalle
Raba ni da kyan ɗan maciji
Raba ni da sakiyar da ba ruwa
Raba ɗa da mahaifi sai Allah
Rabbi ga zarena na saƙa ka ba ni baiwa
Rabo dangin ajali
Rabuwa da masoyi sai dole
Ragamar damisa yaro ya ja ta nesa
Ragon maza mai dukan mataye
Rai biyu wai an yanke wa fara kai
Rai dangin goro sai da hutu
Raina kama ka ga gayya
Rama cuta ga macuci ba illa ba ne
Ramin kura sai ƴaƴanta
Ramin ƙarya ƙurarre ne
Ramuwar gayya ta fi ta gayya zafi
Ramuwar maɗi kwandon ɗinya
Ran dole, sai dole
Ran kuskure ba a daidai
Rana ba ta ƙarya sai dai uwar ɗiya ta ji kunya
Rana dubu ta ɓarawo, rana ɗaya ta mai kaya
Ranar naka sai naka
Ranar wanka ba a ɓoyon cibi
Rashin farin wata tauraro ke haske
Rashin sani ya fi dare duhu
Rashin sani ya sa aka yi wa uwar miji kishiya
Rashin sani ya sa karen gwauro ya kori bazawara
Rashin sani ya sa kaza ta kwana kan dami ba ta ci ba
Rashin sani ya sa makaho ya taka sarki
Rashin uwa a kan yi uwar ɗaki
Raskwana uban lissafi
Rayuwa ba ta da tabbas
Rayuwa mace mai ciki ce ba a san wadda za ta haifa ba
Rayuwa sai da haƙuri da ta fakuri
Rayuwar duniya ba a yin ta da ka, kowa ya ce zai iya, to, ga fili ga mai doki nan ya gwada
Reshe tun yana ɗanye ake tanƙwasa shi
Reshe ya juye da mujiya
Riga-kafi ya fi magani
Rigar mahassada wawa ke sa ta
Rigar ƙaya kowa ya sanya ki sai ya gane kuransa
Rijiyar mahaukata wawa ke shigar ta
Riƙon mahaukaci sai sarki
Rogo ba ka tarar waje
Rumbum ƙasa a tashi abarka
Ruwa abokin aiki
Ruwa ba sa'an kwando ba ne
Ruwa ba sa'ar kwando ba ne
Ruwa ba ya tsami banza
Ruwa ran ƙasa, ciyawa suma
Ruwa wuya in ji mai ƙin wanki
Ruwa wuya maganin mai ƙin wanka
Ruwa ya bugi babban zakara
Ruwa ya ƙare wa ɗan kada bai gama wanka ba
Ruwan da ya buge ka shi ne ruwa
Ruwan ido ga mai kasuwa da yawa
Ruɓeɓɓen haƙori sun fi bakin banza
Sa kai ya fi bauta ciwo
Sa rai ga ci shi ke kawo yunwa
Sa'a lukudin yaro in ta samu arziƙi ba shi wuya
Sa'a tafi gata
Sa'a tafi manyan kaya
Sa'a tafi sammako
Sabo da kaza ba ya hana a yanka ta
Sabo da yi gawa da gatsine
Sabo da yi makaho da waiwaye
Sabo da ƴan maza jari
Sabo turken wawa
Sabon maza faɗa
Sai an bar gwari take ɗaukar kaya a ka
Sai an daure a kan ci ɗanyar gwaza
Sai an gwada akan san na ƙwarai
Sai an ji daɗin kabewa ake ɓoye irinta
Sai an sha wuya akan sha daɗi
Sai an yaba wa aya zaƙi
Sai baki ya ci ido ke jin kunya
Sai bango ya tsage ƙadengare ke samun wurin shiga
Sai da wuta ake zuwa gidan zuma
Sai hali ya yi daidai ake abota
Sai kwari ya cika ake zagewa
Sai mahaukaci ke raina mafari
Sai mun ga abin da ya ture wa buzu naɗi
Sai mun ga ƙof uwar daka
Sai ran da jaki ya yi ƙaho akuya za ta sha ruwan soɓo
Sai wani jiƙon kare ya zub da tsamiyar kura
Sai yadda ta yiwu sallamar mai akwala
Sakin na hannu kamun na guje
Sakiyar da ba ruwa
Salati bai hana ɗaukar rai
Sallah biki ɗaya rana
Salo da sallaɓo ɗan tsako da zawon matauna
Samu ya fi iyawa, hawa dokin ɗan maciji
Samun dama ke ɓare dankali
Samun kai, ya fi samun hula
Samun rijiya, ya fi samun guga
Samun sake bawa da baccin rana
Samun wuri gaɗar kuturu cikin rama
Samun wuri, zuwa bariki da uwa
Sana'a goma maganin mai gasa
Sandar da ke hannunka da ita kake jifa
Sandar girma ba a duka da ke sai nuni
Sanin asali ya sa kare ya ci alli
Sanin daidai sai Allah
Sanin gobe sai Allah
Saniya ba ta godewa dawa sai ban kwana
Saniya sai da shafa ake tatsarta
Sannu ba ta hana zuwa sai dai a daɗe ba a je ba
Sannu ba ta warke ciwo amma tana da daɗi
Sara ɗaya ba ya kada itace
Sarki kafi marhaban sai yallabai
Sarkin yawa ya fi sarkin ƙarfi
Sarƙa uwar rikici
Sata gidan ɓarawo rance
Sata gidan ɓarawo rance ce
Sata ta saci sata
Sau ɗaya gyaɗar makaho ta ƙone ta biyu ya ce ta ɗan yi
Sauri ya haifi nawa
Sauƙi na Allah rangwame na ma'aiki
Sauƙin doro adon mai tafiya
Sawun giwa ya take na raƙumi
Sayen nagari mai da kuɗi gida
Saɓi zarce al'amarin mai gaggawa
Sha lele sha ambato
Sha yanzu magani yanzu
Sha'anin duniya wuya gare shi, in ka iya daɗi gare shi
Shagwaɓa wai tarwaɗa da kukan ƙishirwa
Shan tabar kwaɗo da baki da hanci
Shara ba ki ƙyamar juji
Shari'a saɓanin hankali
Sharri ɗan aike ne mai shi yake dawowa
shashaka-shashshaka lukundi-lukundi tsakin baka ya fi na ƙwarya
Shawara ta rage ga me shiga rijiya
Shawara ɗaki ce wanda ya shiga shi yake amfana
Shegen bisa kura ta ga biri a sama
Shegiyar uwa sai bukka
Shi musulmi dangin dalma ne yadda ake cikinsa
Shiga ruwa ba wanka ba ne
Shiga sharo ba shanu
Shigo-shigo ba zurfi
Shimfiɗar fuska ta fi ta tabarma
Shirin zaune ya fi na tsaye
So ba samu ba ne da samu ne da kowa ya zama sarki
So hana ganin laifi
So madarar zuci
So marurun zuciya
So shi ke sa a yi shimfiɗa ta aure
So sinadarin rayuwa
So tsiro ne sai da kulawa
So tsuntsu ne yakan tashi ya koma kan wani
So wadatar zuci ni'imar rai
Somin-taɓi ango ya dafa amarya
Somin-taɓi, maye ya ci jariri
Son a faɗa doka da miji a baya
Son a sani tuka tuwa ta baya
Son a sani yaji da garin miji
Son a sani yaji da ɗan masu gida
Son Allah ya fi taron dangi
Son maso wani ƙoshin wahala
Son wani ƙin wani
Soyayya adon matasa
Soyayya ba ta tsufa
Soyayya da ƙiyayya ba a ƙaryar su
Soyayya ruwan zuma in ka sha ka ba masoyi
Sukuwa a ruwa, maganin mahaukacin doki
Sukuwa ta ƙare sauran zamiya
Suna linzami ga ɓarawo ƙyama ne
Suna magajin rai
Suna zanen dutse
Suɓul da baka maganar ban haushi
T un bai tafasa ba, zai ƙone
Ta faru ta ƙare an yi wa mai zani ɗaya sata
Ta inda aka hau ta nan ake sauka
Ta inda baki ya karkata nan yawu kan zuba
Ta jiya, ta jiya, yan mata makiɗi ya mance rawa
Ta leko ta koma
Ta malam ba ta wuce amin
Ta yaro kyau take ba ta ƙarko
Tabarmar kunya da hauka ake naɗe ta
Tafi da gidanka maganin jeka ka dawo
Tafiya mabuɗin ilimi
Tafiya na ƙarewa kana sayen takalmi
Tafiya sannu-sannu kwana nesa
Tafiya ta fi zama
Tafiya ta sha ruwa in ji maƙi san tafiya
Tafiya yadda ƙanin wani
Tafiyar uwar niƙau kan gaba kan baya
Taka faifai rage zango ne ga mai zuwa sama
Talaka ba ya bin doka sai an doke shi
Talaka sai da tanadi
Tana ƙasa tana dabo
Tanƙwara bakarka a sannu kada ta karye
Tarihi shi ke maimaita kansa
Taron za ka zani makiɗi gidan mabushi
Tashin ku tashina in ji mai jiran gawa
Tatsuniyar gizo da mutum zancenta ba zai wuce ƙoƙi ba
Taura biyu ba ta taunuwa gaba ɗaya a baka
Tauraruwa mai wutsiya ganin ki ba alheri ba
Tauraruwa tai jido ballantana ran aurenta
Taya Allah kiwo ya fi Allah na nan
Taɓa ka lashe baya maganin yunwa sai an ci
Taɓa kiɗi, taɓa karatu
Taɓara maigida da kukan tsarki
Tilas ba ta rasa ɗakin kwana
Tinkiya ma na zufa, gashinta ke hana a gani
To, ba ta karya wuya
To, in ji mai tallan totuwa
Tsafta a bar cikon addini
Tsaftar biri kashi a moɗa
Tsaka mai wuyar fita
Tsaka tsami mai kamar wanka
Tsakuwa ba a yi miki taunar aya
Tsalle ɗaya, shi ke jefa mutum rijiya, ƙarshenta a yi dubu, ba a fita ba
Tsallen mai karambani ɗaya ne tak daga shi ba ya ƙarawa
Tsammanin warabbuka malam ya ƙi noma dan zakka
Tsautsayi bai wuce ranarsa
Tsautsayi sartse ne
Tsautsayin takaba auren shuɗaɗɗe
Tsautsayin tauna maye yaci jariri
Tsaya kallon ruwa kwaɗo ya yi maka ƙafa
Tsintacciyar mage bata mage
Tsintsiya ɗaya, ba ta shara
Tsiyar ɗan maciji ta fi ta ɗan kunama
Tsoro gaskiya ne ba ƙarya ba ne
Tsugene ba ta ƙare ba, an sai da gonar mage an sai wa ɓera wando
Tsuntsu ɗaya a hannu, ya fi tsuntsu biyu a dawa
Tsuntsun da ya ja ruwa shi ruwa kan doka
Tsutsar nama, nama ce
Tun kafin a haifi uwar mai sabulu balbela ke da farinta
Tun kafin ka ga biri, biri ya gan ka
Tun ran gini tun ran zane
Tuna baya shi ne roƙo
Tunanin mai yanka bai nadama
Tunaninka kamanninka
Tunku ya san jibar da yake kashi
Tunku ɓata farauta
Tuntuɓe da ɗingishi
Ture kaza kwashe kwai
Turƙashi! ɗan sanda ya ga gawar soja
Tusa ta ƙare wa bodari
Tuwon tulu mai wuyar kwashewa da mara
Ungulu ba ta jelan banza
Ungulu da kan zabo
Ungulu da kuɗinta sai a kaɗa mata saran-marke
Ungulu ta koma gidanta na tsamiya
Ungulu za ta kas zabon gida
Uwa gandun daɗi
Uwa ta haihu, ɗa ya fito uwa ba ta fito ba
Uwar kiɗa dundufa
Uwar kurciya in ba gashi ɗiya ce
Uwar rago ake yi wa jaje
W a ya gaya maka Barno gabas take, wai ya je lahira ya dawo
W ani ma ya yi rawa ballantana ɗan makaɗi
Wa iyaka wa iya da bakinka
Wa ya aiki ni bare ya ga na daɗe
Wa ya gaya maka mijin iya baba ne?
Wa ya san in da rabo yake, sai Allah
Wa ya sani abu a duhu
Wa ya sani, an ce da Bazamfara kin ƙoshi
Wadatar zuci gwauro da turaka
Wahala mudu ce
Wai kura ce za ta ce da kare maye
Waiwai kadadar ƙarya
Waiwai soyayya inji mai yin soyayya
Waiwaye adon tafiya
Wake ɗaya shi ke ɓata gari
Wal bani wal baka wal hana ni wal ƙememe
Wanda bai ji bari ba ya ji hoho
Wanda bai ɓata dare ba, ba ya ɓata rana ba
Wanda ke ruwa bai san ana rana ba
Wanda ruwa ya ci ko takobi aka ba shi ya kama
Wanda uwarsar ta faɗa rijiya, ba ya ganin tsadar igiya
Wanda ya ci kaza shi ke da ita
Wanda ya rena tsayuwar wata ya hau sama ya gyara
Wanda ya riga ka bacci zai riga ka tashi
Wanda ya samu ya riga mai nema
Wanda ya yi nisa ba ya jin kira
Wane dare ne jemage bai gani ba
Wani baya auren matar wani saidai ya wahaltawa matar wani
Wani hanin ga Allah baiwa ne
Wani hanzari ba gudu ba
Wannan ai kalan magana ne an ce da gauro ya iyali
Wannan daban ne, malam da kuɗin kiɗa
Wannan shi ne tsegumi an ce da mai ciki ta haihu
Wanzami ba ya san jarfa
Wasa tare ci banban
Wasarere da kaya sakaci ne
Wata maganar ke tada wata
Wata miyar sai a makwabta
Wata rana ba wata rana ba ce, wata rana da kwanciya ba juyawa
Wata rana sai labari
Wata sabuwa in ji ƴan caca
Wata sabuwata sake ɓallewa a tudun ba zato
Watan kwaram ɗaya yake tak
Wawa ba mahaukaci ba ne, in ya ci kasuwa gida zai koma
Wayo ba ya sai da gari tsaba
Wayo jarin mai shi
Wayo ya san na ƙi
Wayon a ci aka kori kare gindin ɗinya
Waƙa bakin mai ita ta fi daɗi
Wuru-wuru ba ta fidda ɓarawo
Wuta ta ci ɗanyen bare ƙeƙasasshe?
Wuta ta mutu bayan tumu
Wutar ciki mai sa nadama
Wutar ciki mai ƙone dabara
Wutar ta mutu kaf sai garwashi
Wutsiyar raƙumi ta yi nesa da ƙasa
Ya ci yayi hani'an, ya hana kowa
Ya cika wandansa da iska
Ya fi kwanciyar hankali an saida galmar rago an sai mai fura
Ya ka tsaya baya-baya kamar mara gaskiya
Ya kai bantensa
Ya kamata auren na gida
Ya kamata ga wuta ga masara ga wuƙa ga nama
Ya kamata wadda ta ƙare hatsin kanawa
Ya kasa taɓuka komai
Ya kasa ya tsare
Ya na iya da raina cin tsiren mata
Ya ranta a na kare
Ya tafi sojan Badakkare
Ya yi amai ya lashe
Ya yi gaban kansa
Ya yi kaka gida
Ya yi kandagarki
Ya yi kunnen uwar shegu da mu
Ya yi kwanton ɓauna
Ya yi mana ɓadda sawu
Ya yi ruwa ya yi tsaki
Ya za a zubar da hatsi a hana kaza tona
Ya ɓata rawar shi da tsalle
Ya ɗaure akuyar sa gindin magarya
Yaba kyauta tukuici
Yabar tudu bai gangara ba
Yadda kaza ta kan yi ƙwannan haka na kwannan yakan yi kaza
Yafi babu nasara da baƙin ɗa
Yana so yana kai wa kasuwa
Yanga ga ƴar talaka asara
Yanzu mutum ake kiwo ba dabba ba
Yarda da arne ke sa a ci yankansa
Yaro bai kai gayya sai da manyan kusa
Yaro bai ɗaukar yaro sai rungumar ni mu faɗi
Yaro bari murna karenka ya kama zaki
Yaro da gari abokin tafiya
Yaro da hankali dace ne
Yaro da kuɗi abokin tafiyar manya
Yaro da rarrafe kan tashi
Yaro da rarrafe yakan tashi
Yaro ko yana cin ƙasa ya kiyayi ta shuri
Yaro nemi kuɗi yau kowa guminsa yake ci
Yaro so mai sonka
Yaro wutar kara ne sai da izawa
Yaro ɓata hankalin dare ka yi suna
Yau ake gobe sai labari
Yau da gobe mai ƙare niƙa ba yawan waƙa ba
Yau da gobe ta fi ƙarfin wasa
Yau da gobe ƙaryar boka
Yau fari gobe tsumma
Yau mun ga ƙarfin hali ƙwarƙwata da kayan raƙumi
Yau naga ikon Allah kare da rumbun ganda bai ci ba bai ɗauka ba
Yaushe ake kuɗin ƙasa gari ya watse
Yaushe daren ya yi gari zai waye
Yaushe rabon duniya da ayyaraye
Yawan mutane su ne kasuwa
Yawan rai maganin annoba
Yawo yakan sa zare ya ja dutse
Yaƙi sai da makami
Yaƙi ɗan zamba ne
Ye mana tagomashin arziki
Za a haifi ɗan da ba ido
Zaben tumun dare
Zafin nema ba ya kawo samu
Zafin rana mai kai toron giwa ƙasa
Zakara mai neman suna ba da ƙwaya ka ci tsakuwa
Zakaran da aka rataye ba ya cara
Zakaran da Allah ya nufa da cara, ko ana muzuru ana shaho sai yayi
Zakaranka raƙuminka
Zama da mai turare ya fi zama da maƙeri
Zama da maɗaukin kanwa shi ke kawo farin kai
Zama wuri ɗaya tsautsayi in ji kifi
Zaman duniya iyawa ne
Zaman duniya mai koyar da kowa
Zaman duniya sai a sannu
Zaman kare a karofi ba rini ba matsa
Zamani mai yayi
Zamani riga kowa da irin tasa
Zamani ɓera da tukin mota
Zamba cikin aminci
Zance da ɗan gari mai daɗi
Zancen zuci mai wuyar ganewa
Zanga-zanga matonar fitina
Zani ce ta tadda mu je mu
Zara ba ta barin dami sai igiya
Zarge mugun ƙulli
Zato zunubi ko da ya kasance gaskiya
Zaɓin Allah shi ne zaɓi
Zo mu ci tuwo yafi tuwon daɗi
Zomo ai ba bawa ba ne
Zomo ba ya kamuwa daga zaune
Zuciya ba ta da ƙashi
Zuciya da so ba baƙunta
Zuciyar mutum birninsa
Zuma in ta kwana tafi daɗi
Zumunta a ƙafa take
Zura ido ya ishi mai hankali
Zuwa da kai ya fi aike
Zuwa da wuri, ya fi da wuri-wuri
Ƙadadarar soko bin ta sai shashasha
Ƙadangare Komai riƙarsa ba a kirasa kada ba
Ƙadangare shiga ruwa ka zama kada
Ƙadangaren bakin tulu, a kaska a kas tulu, a bar ka ka ɓata ruwa
Ƙaddara ke nan wai namiji da niƙau
Ƙaddara ta riga fata
Ƙafa ba ta tsayuwa inda ba ƙasa
Ƙafa me na ci ban baki ba, wani ya ga abin gudu
Ƙafar ungulu mai ɓata miya
Ƙaiƙayi koma kan masheƙiya
Ƙaramin goro ya fi babban dutse
Ƙaramin sani kukumi
Ƙarfin hali kirari gun kurma
Ƙarfin hali ɓarawo da sallama
Ƙarfin hali, ɓarawo da sallama
Ƙarkon kifi an taso a ruwa an ƙare a kaskon mai
Ƙarkon ruwa kwari
Ƙarshen alewa ƙasa
Ƙarshen bishiya na karyewa da zaran tushe ya kauce
Ƙarshen munafuki jin kunya
Ƙarshen tika-tika tik
Ƙarya fure take ba ta ƴaƴa
Ƙarya ta kare bori ya kas-boka
Ƙaryar arziƙi shiga rumbun aya da igiya
Ƙaryar kada ta ruwa ce
Ƙaryar ƙasa ɗan duba ya gane ranar mutuwarsa
Ƙauna ita ce ginshikin aure
Ƙauna ni'imar rai
Ƙauye garinsu kare, ya ce ni ma kai ni aka yi
Ƙauyen garinsu kare, garin tuwo ba miya
Ƙaƙa lafiyar kura ballantana ta yi hauka
Ƙeƙe da ƙeƙe maganin mai wayo
Ƙoshin ɗaki haɗa wuta da matarin zare
Ƙotar roma ga kyau ga ƙarko
Ƙuda wajen ƙwaɗayi a kan mutu
Ƙura ta kai bango
Ƙura ta kai bango tun da yaƙi yaci jarumi a filin daga
Ƙuruci dangin hauka kowaya wuce ki ai masa barka
Ƙwace goruba hannun kuturu ba aiki ba ne
Ƙwadan gwafiyo roƙon miji gun kishiya
Ƙwai a baka ya fi kaza a akurki
Ƙwai ya yi wayau bare ɗan tsako
Ƙwalama ba ta kai watan tara
Ƙwalama yarinya ce tun tana 'yar ƙarama ake tausarta
Ƙwaryar ta gari na ragaya
Ƙwaɗayi mabuɗin wahala
Ƴan maƙunsa gishiri sun fi gishirin daɗi
Ƴan ƙarawa barno dawaki
Ƴar nufawa ta mairo yunwa ba'a baki rubutu
Ɓatan ɓakatantan, ba fansho ba garatuti
Ɗan ban ruwa mai kashe doki
Ɗan banza yashi, ko ka dunƙule shi sai ya watse
Ɗan hakin da ka raina shike tsone maka ido
Ɗan halal baya mance alheri
Ɗan halal ka ƙi ambato
Ɗan ice ya za a yi ya guji rana
Ɗan kishiya riƙon mai haƙuri
Ɗan kuka mai jawa uwarsa jifa
Ɗan kunama ba a wawarka
Ɗan kura barin ka takaici, kisan ka ɗaukar alhaki
Ɗan mage ba ka daɗin goyo
Ɗan masara ana goyanka kana gemu
Ɗan taya ɓera ɓari, mai zaman kanshi ne
Ɗan tsako samu ka ƙi dangi
Ɗan tsiron da Allah ke so ko ba ruwa sai ya yi
Ɗan tsuntsu mai wayau a wuya akan kama shi
Ɗan tsuntsun da ya ja ruwa shi ruwa kan doka
Ɗan uwa rabin jiki
Ɗan wani yayi rawa, bare ɗan makaɗi
Ɗan'adam butulu rabin jiki
Ɗan'adam mai wuyar gane hali
Ɗan'adam tara yake bai cika goma ba
Ɗanbori ba a gaya maka Allah
Ɗandaudu ɗan duniya ya ga sabon kabari
Ɗanjuma ne da Ɗanjummai
Ɗanwake ya ga tubani ya ce hauka da naɗi
Ɗanyen kaya ba kuɗi ba sai an sayar
Ɗinyar makaho ta nuna a hannunsa
Ɗirkaniya wai mota a randa
